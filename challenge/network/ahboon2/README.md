## Ah Boon Need Help 2

**Category :** Network / Forensic

**Points :** -

**Solves :** -

**Description :**

Ah Boon masih bekerja sebagai Pengarah Keselataman IT di sebuah firma guaman terkemuka. Keputusan Ah Boon untuk meminta bantuan pasukan biru tempoh hari tidak membuahkan hasil kerana mereka juga sibuk dengan urusan menyiapkan tugasan lain yang juga diberikan oleh Ah Boon. Ah Boon tetap berusaha untuk meluangkan masa bagi menganalisa fail yang diberikan oleh Hafiz itu. Untuk pengetahuan semua, Hafiz sudahpun dinaikkan pangkat sebagai ketua pasukan rangkaian dua minggu yang lepas. Dapatan dari analisa itu, Ah Boon berjaya menyelesaikan masalah dan capaian internet kembali pulih seperti biasa.

Kusangka panas hingga ke petang, rupanya hujan di tengah hari. Masalah yang sama itu berulang kembali minggu lepas. Ketika ini, Ah Boon sedang sibuk dengan urusan pembukaan cawangan baru firma tempatnya bekerja itu. Cawangan baru yang letaknya di Sabah menyulitkan lagi keadaan kerana beliau terpaksa berulang alik ke Sabah hampir setiap minggu.

Sekali lagi, Ah Boon meminta pertolongan pasukan biru yang baru beberapa bulan ditubuhkan. Anda merupakan salah seorang ahli pasukan pasukan biru, jangan hampakan Ah Boon. Nanti Ah Boon belanja makan.

**Hint :** 
```
Ah Boon menerima email dari mereka yang dipercayai bertanggungjawab menimbulkan masalah di dalam rangkaian komputer di firma guaman tempatnya bekerja. Sebahagian email tersebut adalah seperti dibawah 
---
Boon, kami tahu awak ada mintak tolong hacker-hacker awak untuk cari jalan penyelesaian. Bukan senang nak cari apa yang kami buat sebenarnya. Kami bawa keluar maklumat dari rangkaian awak tu menggunakan teknik yang memang diketahui ramai. Tapi, kami tambahkan sedikit seni kepadanya, barulah artistik. Konsepnya masih sama. Kami berpegang kepada "sikit-sikit, lama-lama jadi bukit". Tapi yang sikit-sikit tu kena bergabung, bercantum dulu la baru jadi bukit. Kalau setiap yang sedikit itu hanya bersendirian, takkan jadi bukit. Jadi batu, pasir atau debu yang bersepah mungkin?

Dan percayalah, bukan kami penyebab internet awak jadi perlahan. Macam kami sebut tadi, kami buat sikit-sikit je. Ada orang layan torrent kot tu. Satu lagi, upgrade la internet tu. Internet dah murah sekarang.
---
Perkara pertama Ah Boon buat bila dapat email tu adalah mula menyiapkan kertas kerja untuk memohon peruntukan tambahan bagi menaiktaraf internet. lepas tu kena bentangkan pulak, nak kena bersoal-jawab lagi, silap-silap 2-3 kali pembentangan baru dapat kelulusan, kalau dapat. Tambah la lagi kerja Ah Boon...
```